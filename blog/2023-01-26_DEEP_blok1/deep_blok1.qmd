---
title: "Introductie Data Science Translator - DEEP blok 1"
description: ""
date: "2023-01-28"
image: "../images/deep_brug.png"

format: html
categories: [DEEP] 
draft: false
listing: 
  fields:
    - title
    - description
---

Op 26 januari heb ik de start gemaakt met DEEP en de opleiding tot Data Science Translator (DST of AT Analytics Translator). De eerste dagen stonden in het teken van het verkennen datagedreven organisaties en de rol van de analytics translator.

We zijn begonnen met een kleine kennismaking om vervolgens meer met inhoudelijke onderwerpen aan de slag te gaan. We begonnen met een spelletje *Wie is het?*

::: callout-note
Eerder was deze blogpost uitgebreider. Ik heb deze echter ingekort en diverse afbeeldingen verwijderd: de bronnen die ik had gebruikt niet zijn bedoeld om op die manier te delen.
:::

# Wat je kunt leren van een spelletje *Wie is het?*

Als je een training volgt voor Data Science Translator verwacht je niet dat je zult beginnen met een spelletje *Wie is het?* Toch blijkt *Wie is het?* veel relevante aspecten te bevatten die relevant zijn als je data wilt omzetten in waardevolle oplossingen. Je vraagt je bijvoorbeeld af: Welke kenmerken hebben de personen? Wat is de optimale combinatie van vragen? En wat is het doel van het spel? In ons geval bleek het doel anders dan verwacht. Het ging om het halen van zoveel mogelijk punten, maar dat wisten we van te voren nog niet. We kregen punten als we weinig personen over hadden. Maar we kregen bijvoorbeeld ook strafpunten voor het gebruiken van de subjectieve vraag: "Heeft de persoon een smalle mond?"

**10 lessen uit Wie is het?**

1.  Vooraf vragen formuleren is eigenlijk het ontwikkelen van een algoritme - stappen om tot een antwoord te komen
2.  Het type algoritme is eenvoudig en begrijpelijk - decision tree
3.  Door de data te verkennen blijkt dat sommige vragen/features niet relevant zijn.
4.  Verschillende vragen bevatten subjectieve definities die om scherpte vragen.
5.  Het bepalen van de kwaliteit van het algoritme is een afweging van verschillende factoren.
6.  Voor het bepalen van de belangrijkste vragen/features onderzoek je het onderscheidend vermogen.
7.  Bepaal met domeinexperts en een dataverkenning in hoeverre deze steekproef representatief is. Is de classificatie juist?
8.  Er is geen sprake van een zelflerend Machine Learning algoritme
9.  Door vragen toe te voegen of de volgorde te veranderen verandert het algoritme.
10. Je kunt alleen een algoritme optimaliseren als het doel hetzelfde blijft. En als je weet wat het doel is. Bij Wie is het ging het bij ons om de punten niet alleen om de persoon te raden.

# Definities en begrippen

Het volgende onderdeel ging over allerlei definities en begrippen: Artificial Intelligence, Big data, Data science etc. Het begrip [analytics]{.underline} is in het bijzonder relevant voor de rol van Data Science Translator of Analytics Translator.

*Analytics*\
Analytics gaat over het transformeren van data tot kennis en relevante inzichten. Er zijn 4 typen analytics te onderscheiden die zowel toenemen in complexiteit als in verwachte toegevoegde waarde:

-   beschrijvende analytics - beschrijven van de huidige situatie met behulp van data
-   diagnostische analytics - de huidige situatie begrijpen met behulp van data
-   voorspellende analytics - welke ontwikkelingen verwachten we op basis van de data
-   voorschrijvende analytics - welke acties zouden we op basis van de data en de voorspelde ontwikkelingen moeten nemen

# Een datagedreven organisatie

## Wat is een datagedreven organisatie?

Er zijn twee aspecten die een organisatie datagedreven maken:

1.  In een datagedreven organisatie heeft data een belangrijke rol (als productiemiddel/hulpbron) net als mensen/kapitaal etc. Net als met andere productiemiddelen wordt er goed voor data gezorgd: de organisatie weet welke data het heeft, welke data het nodig heeft en wat de kwaliteit ervan is.
2.  Data wordt gezien en ingezet als middel om waarde mee te creÃ«ren op zowel operationeel, tactisch en strategisch niveau.

In een datagedreven organisatie zijn allerlei rollen benoemd en toegekend aan mensen zodat het gebruik van data ook echt tot waardecreatie kan leiden. De DST heeft een belangrijke rol als verbindende factor tussen de meeste van deze rollen.

## De reis naar een datagedreven organisatie

Een datagedreven organisatie ontstaat niet zomaar. Het is een reis om daar te komen. Die reis bevat grofweg 3 onderdelen: [richten, inrichten en verrichten]{.underline}. Daarnaast is communicatie in het hele traject van groot belang om iedereen in het traject mee te nemen.

[Richten]{.underline} heeft alles te maken met een visie op het gebruik van data en beleid voor de inzet van de juiste mensen en middelen om data de juiste plek in een organisatie te kunnen geven.

-   [Inrichten]{.underline} gaat om het organiseren van de infrastructuur zowel in de techniek als in het toekennen van de verschillende rollen die vervuld moeten worden.
-   [Verrichten]{.underline} gaat over het daadwerkelijk waarde creeren door het gebruik van data.

# Context en positie van de DST

## Plek van de DST

De DST heeft een brugfunctie om de business (mensen met kennis van de inhoud) te verbinden met de analytics (mensen met kennis van het werken met data). De DST zorgt voor een optimale afstemming tussen beide en moet ook kennis hebben van beide kanten. De DST is de brug van A naar B - van Analytics naar Business en vice versa.

## Welke competenties heeft een DST nodig?

Voor de DST zijn 6 vaardigheden, 6 gedragingen en 6 kenniscomponenten belangrijk om de rol succesvol in te vullen.

**Vaardigheden**

-   Communicatief vermogen
-   Projectmanagement
-   Stakeholdermanagement
-   Analytsich vermogen
-   Reflecterend vermogen
-   Verandervermogen

**Gedrag**

-   Verbindend
-   Empatisch
-   Flexibel
-   Ondernemend zijn
-   Resultaatgedreven - snel tot resultaat
-   Betrouwbaar

**Kennis**

-   Domeinkennis
-   Data
-   Storytelling met data
-   Technisch modelleren
-   Data infrastructuur
-   Ethiek en privacy

Iedereen heeft deze competenties gerangschikt in de volgorde waarin we deze al meer of minder hadden. Hieronder mijn eigen indeling.

![](foto_competenties_AT.jpg){group="blok1" fig-alt="Competenties voor de Analytics Translator - mijn volgorde" fig-align="center" width="310"}

# Operationele taken van de DST

Bij de operationele taken van de zijn we vooral ingegaan op de innovatiefunnel. De innovatiefunnel is een gestructureerde manier om van een datavraag te komen tot een datagedreven[^1] oplossing die waardevol is voor een organisatie.

[^1]: ik kort datagedreven verder af als DG

![](images/paste-CE801AA0.png){group="blok1" fig-alt="De innovatiefunnel" fig-align="center"}

**Stappen innovatiefunnel**

-   Verkennen en prioriteren
-   Solution design
-   Proof of Concept
-   Pilot
-   Implementeren
-   Beheren en doorontwikkelen
-   Verkennen en prioriteren

## Fase 1 - verkenning en prioritering

De eerste fase bestaat uit het verkennen van data-vraagstukken en om hier een prioritering in aan te brengen. Het doel is om een concrete casus te vinden om mee aan de slag te gaan. De prioritering komt tot stand door te kijken naar haalbaarheid van een beoogde data-oplossing en de (toegevoegde) waarde voor de organisatie. Haalbare projecten die veel waarde toevoegen krijgen de hoogste prioriteit. Projecten die veel waarde toevoegen maar (nog) niet haalbaar zijn, zijn ook interessant: wat is er voor nodig om deze projecten wel haalbaar te maken?

## Fase 2 - Solution Design

In fase 2 Solution Design gaat het erom om een passende oplossing te bedenken bij het data-vraagstuk. Deze wordt in deze fase nog niet gerealiseerd maar alleen geschetst.

## Fase 3 - Proof of Concept

Het Proof of Concept dient om een eerste werkende versie van de DG-oplossing te maken. Hierin wordt duidelijk of de geschetste oplossing ook echt te realiseren is en wat daar bij komt kijken.

## Fase 4 - Pilot

De pilot dient om de DG-oplossing in de praktijk te testen. Werkt het ook in de praktijk en kan er echt een toegevoegde waarde voor de organisatie worden bereikt?

## Fase 5 Implementatiefase

Na de pilot kan de DG-oplossing werkelijk worden geimplementeerd. Dat betekent dat de oplossing zodanig wordt aangepast dat deze structureel gebruikt kan worden en dat er gezorgd wordt voor kwaliteitscontrole en dergelijke

## Fase 6 Beheren en doorontwikkelen

In fase 6 is de DG-oplossing en gebruik en wordt deze beheerd. Het is ook de fase waarin gedacht kan worden aan het doorontwikkelen, o.a. van features die gedurende het ontwerpproces naar voren zijn gekomen. Bij het doorontwikkelen start je eigenlijk weer opnieuw bij fase 1: verkennen en prioriteren.

# Boekentip

Mijn favoriete manier van leren is door boeken te lezen. Daarom ben ik van plan om de trainers steeds naar een boekentip te vragen. Bij het eerste blok is de boekentip het boek *Become an Analytic Translator* van Wendy D. Lynch.

> **Over dit boek op Amazon**
>
> Every day, companies waste millions of dollars and work hours answering the wrong analytic questions and delivering unusable results. Most analytic projects never produce business value---not because companies lack data, tools, or analytic talent, but because analysts and business teams don't speak the same language. Stuck in their own expertise, the two teams fail to define, explain, or deliver what the other needs, leaving everyone frustrated and resentful.
>
> Imagine, instead, if business leaders fully grasped the extraordinary potential hidden in their data. Imagine if data analysts continuously anticipated, and adjusted to, the ever-changing priorities facing their business colleagues. Imagine these teams collaborating proactively, appreciating each other's contributions. In most organizations, we can only imagine these things because there is a huge chasm between what is possible and what actually happens.
>
> What's missing is an Analytic Translator, a new kind of professional who bridges the gap between the promise of Big Data and the reality of defining and meeting essential business needs. Using a combination of structured discovery, effective communication, and clear sense-making, trained Analytic Translators identify the right questions, cultivate teamwork, and help deliver critical business intelligence on the first try.
>
> If you are the sort of person who helps make analytics understandable.... Become an Analytic Translator.
